Το 1975, ο Michael Naimark, στο πλαίσιο των μεταπτυχιακών του σπουδών στο MIT είχε την ιδέα της χαρτογράφησης των διαδρόμων του Architecture Machine Group, με μια κάμερα stop-motion. Μετά από παρέμβαση του Nicholas Negreponte το πρόγραμμα εξασφάλισε χρηματοδότηση από τη Defense Advanced Research Projects Agency (DARPA) που αναζητούσε τρόπους τρισδιάστατης προσομοίωσης και γρήγορης εξοικείωσης των στρατιωτών με εχθρικά περιβάλλοντα.

Ένα συνεργείο ανέλαβε την κινηματογράφηση των δρόμων της πόλης Aspen του Colorado[^1]. Το τελικό αποτέλεσμα ήταν μια συλλογή-βίντεο ασυνεχών σκηνών η οποία εγγράφηκε σε αναλογικά laser-disc, τον πρόδρομο των ψηφιακών οπτικών δίσκων. Μια βάση δεδομένων συσχέτιζε το βίντεο με το δισδιάστατο χάρτη της πόλης. Στη συνέχεια προγραμματίστηκε μια διεπαφή που επέτρεπε στους χρήστες να περιηγούνται, με εικονικό τρόπο, ελεύθερα μέσα στην πόλη, βάσει πάντα των περιορισμών που επέβαλε ο τρόπος λήψης.

{% include figure image_path="/images/movie-map-car.png" caption="Figure 1: Τέσσερις stop-frame κάμερες 16mm, τοποθετημένες στην κορυφή ενός αυτοκινήτου που διέσχιζε την πόλη κατέγραφαν στατικές λήψεις του περιβάλλοντα χώρου ανά τρία μέτρα." id="fig:movie-map-car" %}

Ο χρήστης αλληλεπιδρούσε με το χάρτη μέσω ενός δυναμικά παραγόμενου μενού που επικαλυπτόταν πάνω από την εικόνα του βίντεο μέσω μιας οθόνης αφής.[^2] Επιπλέον υπήρχε η δυνατότητα ο χρήστης να αλληλεπιδράσει με τα περιβάλλοντα κτίρια και να έχει πρόσβαση σε επιπλέον πληροφορίες όπως εσωτερικές απόψεις, φωτογραφίες, μενού εστιατορίων, βίντεο, κ.τ.λ. . 

{% include figure image_path="/images/movie-map-ui.jpg" caption="Figure 2: Το μενού περιλάμβανε ένα χάρτη πλοήγησης που χρησίμευε τόσο για να υποδεικνύει την τρέχουσα θέση του χρήστη στην πόλη, όσο και για να επιτρέπει στο χρήστη να μεταπηδήσει σε έναν δισδιάστατο χάρτη της πόλης, καθώς και εικονίδια για τον έλεγχο της κατεύθυνσης, της ταχύτητας και της γωνίας θέασης." id="fig:movie-map-ui" %}

Με τις λήψεις να έχουν γίνει, φθινόπωρο και χειμώνα ο χρήστης είχε τη δυνατότητα επιλογής τριών λειτουργιών προβολής: «καλοκαίρι», «χειμώνας» και «πολύγωνα».[^3] Σε μια μεταγενέστερη εφαρμογή, τα μεταδεδομένα, τα οποία εξάγονταν αυτόματα από τη βάση δεδομένων, κωδικοποιήθηκαν ως ψηφιακό σήμα στο αναλογικό βίντεο και περιείχαν όλες τις απαραίτητες πληροφορίες για να καταστεί δυνατή μια πλήρης εμπειρία «surrogate travel».[^4]

{% include figure image_path="images/movie-map-3dmodel.png" caption="Figure 3: Τα «πολύγωνα» βασίζονταν σε ένα 3D πολυγωνικό μοντέλο της πόλης, που σχεδιάστηκε με τη χρήση του Quick and Dirty Animation System (QADAS), το οποίο περιείχε τρισδιάστατη απεικόνιση των προσόψεων των κτιρίων, χρησιμοποιώντας έναν αλγόριθμο που σχεδιάστηκε από τον Paul Heckbert." id="fig:movie-map-3dmodel" %}

{% include figure image_path="images/aspen-movie-map.jpg" caption="Figure 4: Το ολοκληρωμένο έργο προβλήθηκε σε μια «αίθουσα πολυμέσων» και επέτρεπε στους χρήστες να κατευθύνονται, σαν να βρίσκονταν στην πόλη." id="fig:aspen-movie-map" %} 

Για την παραγωγή του έργου συνεργάστηκαν μεταξύ άλλων ο κύριος ερευνητής Andrew Lippman, ο Michael Naimark, ο Bob Mohl, ο οποίος σχεδίασε το σύστημα επικάλυψης χαρτών και διεξήγαγε μελέτες χρηστών για την αποτελεσματικότητα του συστήματος για τη διδακτορική του διατριβή και οι Walter Bender, Richard Leacock, Marek Zalewski, John Borden, Kristina Hooper Woolsey, Rebecca Allen, Scott Fisher, Steve Yelick, κ.α. .

Ενώ το Movie Map έχει αναφερθεί ως ένα πρώιμο παράδειγμα διαδραστικού βίντεο, είναι ίσως πιο ακριβές να το περιγράψουμε ως ένα πρωτοποριακό παράδειγμα διαδραστικής πληροφορικής. Το βίντεο, ο ήχος, οι εικόνες και τα μεταδεδομένα ανακτoύνταν από μια βάση δεδομένων και συναρμολογούνταν σε πραγματικό χρόνο από τον υπολογιστή ανταποκρινόμενος στις ενέργειές του χρήστη. Ο όρος «υπερμέσα» χρησιμοποιείται πλέον σαν μια προέκταση του όρου «υπερκείμενο» στον οποίο γραφικά, ήχος, βίντεο, απλό κείμενο και υπερσύνδεσμοι συνυπάρχουν για να δημιουργήσουν ένα μέσο πληροφοριών που είναι γενικά μη γραμμικό. Για παράδειγμα η επιλογή ενός κτιρίου λειτουργούσε όπως ένας σύγχρονος σύνδεσμος στο διαδίκτυο και επέτρεπε στους χρήστες να λαμβάνουν περισσότερες πληροφορίες.

Το Μovie Map αποτέλεσε ένα απόλυτα πρωτοποριακό έργο. Είναι δε αξιοσημείωτο πως το 1980 πήρε το βραβείο Golden Fleece, ένας σαρκαστικός τρόπος επισήμανσης των δημόσιων λειτουργών που σπαταλούν χρήματα σε ανόητα έργα. Ο Michael Naimark, συνέχισε να διερευνά τη σχέση μεταξύ τοποθεσίας, βίντεο, διαδραστικότητας με μεταγενέστερα έργα κινηματογραφώντας και χαρτογραφώντας το Παρίσι, το Σαν Φρανσίσκο, την Καρλσρούη, το εθνικό πάρκο του Banff κ.α. .

[^1]: fig:movie-map-car
[^2]: fig:movie-map-ui
[^3]: fig:movie-map-3dmodel
[^4]: fig:aspen-movie-map

