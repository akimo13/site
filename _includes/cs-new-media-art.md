Η τέχνη των νέων μέσων είναι μια μορφή σύγχρονης τέχνης που χρησιμοποιεί νέες τεχνολογίες, όπως η εικονική πραγματικότητα, τα κινούμενα σχέδια και το διαδίκτυο, για να δημιουργήσει, αλλάξει ή να μεταδώσει ένα έργο τέχνης.  

Αυτή η μορφή τέχνης περιλαμβάνει την ψηφιακή τέχνη, τη διαδραστική τέχνη, τη διαδικτυακή τέχνη, την εικονική τέχνη, αλλά και έργα που έγιναν με τη βοήθεια της ρομποτικής, των βιντεοπαιχνιδιών, της βιοτεχνολογίας,  της τρισδιάστατης εκτύπωσης και  των κινουμένων σχεδίων.  
 
Η ιστορία της τέχνης των νέων μέσων ξεκίνησε στα μέσα του 20ου αιώνα με την ανάπτυξη νέων τεχνολογιών και έγινε αρκετά διάσημη τη δεκαετία του 1990 με την ανάπτυξη του Διαδικτύου.  

Η τέχνη των νέων μέσων χαρακτηρίζεται από τέσσερα χαρακτηριστικά. Αρχικά από τη χρήση ψηφιακών τεχνολογιών, αφού πολύ συχνά χρησιμοποιούνται οι τεχνολογίες των ψηφιακών γραφικών, της τεχνητής νοημοσύνης και της εικονικής πραγματικότητας. Έπειτα από τα πολυμέσα, διότι πολλοί καλλιτέχνες νέων μεσών τείνουν να χρησιμοποιούν διαφορετικού είδους πολυμέσα για τα έργα τους. Επίσης, η διαδραστικότητα παίζει πολύ μεγάλο ρόλο, αφού οι θεατές μπορούν να αλληλεπιδρούν απευθείας με το έργο τέχνης μέσα από μορφές ψηφιακών μέσων, όπως η εικονική πραγματικότητα, τα μέσα κοινωνικής δικτύωσης και τα βιντεοπαιχνίδια. Τέλος, η ενασχόληση με την ψηφιακή κουλτούρα είναι επίσης αρκετά σημαντική διότι μέσα από τα έργα τέχνης νέων μέσων, τα οποία είναι από τη φύση τους ψηφιακά, αρχίζουμε να παρατηρούμε το αντίκτυπο που έχει στη ζωή μας η αλληλεπίδραση με τα ψηφιακά μέσα. 
Το διαδίκτυο και τα μέσα κοινωνικής δικτύωσης έχουν παίξει σημαντικό ρόλο στην επέκταση της εμβέλειας και των δυνατοτήτων της τέχνης των νέων μέσων.  
Ακολουθούν κάποια παραδείγματα.  


{% include figure image_path="/images/electronic-superhighway.jpeg" caption="Nam June Paik - Electronic Superhighway: Το έργο τέχνης αυτό δείχνει τη μετάβαση της ανθρωπότητας στη τεχνολογία των μέσων ενημέρωσης. Το Electronic Superhighway είναι μια μεγάλη εγκατάσταση, κατασκευασμένη από 336 τηλεοράσεις, 50 συσκευές αναπαραγωγής VHS, 3750 πόδια καλωδίου και 575 πόδια πολύχρωμες σωλήνες νέον." id="fig:electronic-superhighway" %}  

{% include figure image_path="/images/ifnoyes.png" caption="Rafaël Rozendaal - www.ifnoyes.com: Ο Rafaël Rozendaal είναι ένας από τους πρώτους καλλιτέχνες που πούλησαν ιστοσελίδες ως αντικείμενα τέχνης. Ο ιστότοπος του, www.ifnoyes.com πωλήθηκε σε δημοπρασία στη Νέα Υόρκη για 3.500 δολάρια." id="fig:ifnoyes" %}

{% include figure image_path="/images/extruding-circos.jpg" caption="Mohit Hingorani - Extruding Circos: Το Extruding Circos αποτελεί μια σπειροειδής απεικόνιση που αναπαριστά την απόδοση των γλωσσών προγραμματισμού με την πάροδο του χρόνου" id="fig:extruding-circos" %}

{% include figure image_path="/images/making-visible-the-invisible.jpg" caption="Το Making Visible the Invisible είναι ένα έργο τέχνης με έξι οθόνες, δυναμικής απεικόνισης δεδομένων στη Δημόσια Βιβλιοθήκη του Σιάτλ. Οπτικοποιεί δεδομένα από τη βάση δεδομένων, και συγκεκριμένα από τα μεταδεδομένα αγορών της βιβλιοθήκης μέσω τεσσάρων διαφορετικών κινούμενων εικόνων. Στη φωτογραφία απεικονίζεται η 4η." id="fig:making-visible-the-invisible" %}

Πηγές:  
[What Is New Media Art? Definition and History of New Media Art](https://www.masterclass.com/articles/new-media-art-guide)  
[New media art](https://en.wikipedia.org/wiki/New_media_art)  
[New Media Art : What it is and How to Create It!](https://www.heavym.net/new-media-art/)